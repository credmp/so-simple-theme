---
layout: post
title: Wat Doe Je Jezelf Aan?
modified:
categories: blog
excerpt:
tags: [freeletics, marathon, fitness]
image:
  feature:
date: 2016-05-15T19:16:50+02:00
---

![Freeletics](/images/2016/05/15/fitness.jpg)

Normaal schrijf ik over programmeren, mijn [365 dagen](/threesixfive) project of mijn [boek project](/fsc-book). Dan doe ik dat normaal ook nog eens in het Engels. Maar ik ben met (nog) wat nieuws begonnen en dat wil ik met jullie delen.

Ik deed al vrij fanatiek aan hardlopen, ik train voor de halve
marathon van de [Almere City Run](https://www.almerecityrun.com), en
ren dan ook ongeveer 3 keer per week. Op de lange afstanden kwam ik er pijnlijk achter dat alleen hardlopen niet genoeg is. Waarom niet?

Net als zoveel mannen heb ik in de afgelopen jaren een buikje ontwikkeld (sinds ik 30+ ben ongeveer). Niets spectaculairs groot, maar gewoon een buikje, die je bij zoveel mannen ziet. Ik heb dus niet een beach-body, zoals je het zou noemen. Wat gebeurt er nou? Als je lange afstanden loopt dan springt het vet de hele tijd op en neer. Kilometer na kilometer. Zoals je je wellicht kan voorstellen, na een aantal kilometers doet dat dan ook behoorlijk pijn.

Om dit tegen te gaan helpt het om een goede core te hebben (en natuurlijk minder vet!). En een goede core krijg je enkel door goede oefeningen te doen. Na wat zoeken heb ik uiteindelijk besloten om [Freeletics](http://www.freeletics.com) uit te proberen. Dit is een fitness coach in een app. De coach helpt je door oefeningen heen en stelt een individueel programma op om je een zo goed mogelijk te laten trainen.

Je begint met de coach door een Fitness Test te doen. Hiermee bepaalt het programma hoe je er voor staat. Ze vroegen me, "hoe fit ben je?" en de schaal die ze gebruiken gaat over de hoeveelheid tijd dat je al kan hardlopen, dus natuurlijk koos ik "behoorlijk fit". Dit was niet mijn slimste moment in de historie. De coach vroeg me dat te bewijzen door het volgende staatje even na te lopen:

- 25 [pushups](https://www.youtube.com/watch?v=PJi9_dpJwtE)
- 50 [situps](https://www.youtube.com/watch?v=jaYch6U6Mkc)
- 50 [climbers](https://www.youtube.com/watch?v=6vlH7KqyXuY)

Ik had spijt, heel veel spijt, dat ik niet wat minder enthausiast bij de eerste selectie was geweest. De dagen erna heb ik nog uitgebreid mogen nagenieten. Zoals je merkt, het schort dus in wat ze noemen "upper body strength". 

Inmiddels zit ik in week 2 van mijn programma en heb ik net 60 [burpees](https://www.youtube.com/watch?v=k6rTuwsmqBc), 25 high jumps en 25 squats afgevuurd. Ik merk dat ik morgen best wat spierpijn zal hebben, maar ik merk ook dat mijn core al sterker wordt. Het is voor een goed doel.

In de komende posts zal ik mijn voortgang documenteren, hopelijk wordt het zowaar nog wat met me, je weet het maar nooit.

Stay fit!
