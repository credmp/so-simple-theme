---
layout: post
title: Training Week 4
modified:
categories: blog
excerpt:
tags: [freeletics,fitness,running]
image:
  feature: fitness-header-1.jpg
date: 2016-06-03T12:37:06+02:00
---

![burpess](/images/2016/05/27/burpees.jpg)

En weer zit er een week op. In de verschillende posts over het Freeletics programma zeggen ze dat je in week 4 of 5 op het punt gaat komen dat je gaat nadenken over opgeven. Daar kom ik zo even op terug, eerst even de afgelopen week.

# Deze week

## Dag 1: vrijdag  ##

10 - **Hermes** (Standard) - 16:38

Kleine sprints gevolgd met push ups. Ten opzichte van alle andere trainingen is deze goed te doen. Het is wel goed om lekker veel ruimte te hebben voor de sprints, in mijn tuin is er net iets te weinig vind ik zelf.

## Dag 2: zaterdag ##

Rust 

## Dag 3: zondag  ##

**90' Zone 1** - 13,82km (6:09 min/km)

Heerlijk aan het afbouwen voor volgende week. Het weer was ook een stuk beter te doen dan vorige week, waardoor de tijd meteen al weer 15 seconden per kilometer sneller is in dezelfde zone.

Ik heb vertrouwen in de 21km komende volgende week zondag!

## Dag 4: maandag ##

11 - **5/6 Kentauros** - 33:51

Een enigszins sadistische oefening. Je hebt best wat ruimte nodig om de burpee frogs te doen; een normale burpee, maar in plaats van omhoog te springen, spring je naar voren toe. Zeer zwaar op de benen en daarbij krijg je ook lekker nog wat lunges en jumps in het programma.

Ik heb 2 dagen last gehad van mijn benen! Auwww!

## Dag 5: dinsdag ##

**50' Zone 3**

Soms gaan dingen niet zoals je had verwacht. Als avondeten wou Jelle graag patatjes, dus ik bij de snackbar langs en deze gehaald. Het was al enigszins laat, dus tegen de tijd dat ik ging lopen had ik nog maar net de patat naar binnen gewerkt.

Het positieve aan deze run was dat ik in mijn Zone 3 met gemak onder de 5 minuten per kilometer kan lopen. Het negatieve van de loop is dat de patat na een paar kilometer de weg omhoog probeerde te vinden. 

Compleet gefaald om deze run goed af te ronden, maar wel weer even met de neus op de feiten gedrukt en dat is ook wel eens leuk!

## Dag 6: woensdag ##

Ik heb een training overgeslagen. Met de **#noexcuses** attitude maak ik een uitzondering voor dierbare vrienden die we na veel te lange tijd weer hebben gezien. Geen workout vandaag.

## Dag 7: donderdag ##

**Training met het werk**

De training stond deze week in het thema van intervalletjes. Op de Esplenada hebben we een dikke 3 kwartier rondjes lopen rennen met versnellingen en korte rustmomenten.

Uiteindelijk viel het qua pittigheid wel mee, maar onze minder ervaren collega's hebben het juist wel als zeer zwaar ervaren, dus een prima training lijkt me.

## Dag 8: vrijdag ##

12 - **2x Metis** (Standard) - 19:42

De training die ik woensdag heb overgeslagen kwam dus op de vrijdag. Weer de Metis, maar dit maal met burpees, 90 in totaal. Pittig, maar nog steeds goed te doen.

# Volgende week

Ik snap wel dat ze zeggen dat week 5 een opgeef week is. Het programma ziet er voor mij als volgt uit:

  - Dag 1: Venus
  - Dag 2: 3/5 Nemesis
  - Dag 3: 
    - 3x Metis
    - 100 Squats
    - 100 Squats
    - 100 Burpees
    - 100 Burpees
    
Die laatste dag lijkt mij echt waanzin, begrijp me niet verkeerd, ik ga het doen... maar dat zijn in totaal meer dan 300 burpees! **Holy Crap**!

De zondag heb ik dan eindelijk de Almere City Run. Dus ik denk dat na de training van woensdag (300 burpees) ik eerst even een paar dagen rust neem om goed aan de start te komen.
