---
layout: post
title: 'Hardlooproutes: Almere 1'
date: 2014-06-01 09:21:20.000000000 +02:00
categories:
- Running
tags:
- almere
- routes
- running
status: publish
type: post
published: true
meta:
  _publicize_twitter_user: "@credmp"
  _edit_last: '1'
  _wpas_done_all: '1'
comments: true
author:
  login: arjen
  email: arjen@wiersma.org
  display_name: Arjen Wiersma
  first_name: Arjen
  last_name: Wiersma
---

The following post is in Dutch as it describes a running route in Almere, The Netherlands.

Ik woon in Almere. Veel mensen binnen en buiten Almere vinden het gemakkelijk om te klagen over Almere omdat het een nieuwe stad is en daardoor weinig aantrekkingskracht zou hebben. Almere is inmiddels wel al bijna 40 jaar oud; de eerste huizen werden in 1976 gebouwd. Ten opzichte van de rest van Nederland stelt dat natuurlijk weinig voor, maar er is wel genoeg tijd voorbij gegaan om leuke woonwijken te worden en leuke natuurgebieden te laten groeien.

Als hardloper stippel ik routes uit voor de verschillende afstanden die ik ren. In deze blog serie wil ik deze routes belichten en met iedereen delen zodat het Almere zoals ik het ken ook door anderen kan worden ervaren.

De eerste route die ik belicht is "Het Rondje Weerwater". Op onderstaande kaart zie je de route in z'n totaliteit. De route is 6,7km lang.

<img src="http://www.wickeddutch.com/wp-content/uploads/2014/05/Route-rondje-weerwater-2.png" alt="Route rondje weerwater" width="589" height="344" class="aligncenter size-full wp-image-960" />

Ik begin zelf in Filmwijk, bij het Lumièrepark. Dit is een stadspark met veel groen en verschillende wandelpaden. Aan de rand van het park, aan het water, kijkt het uit op het stadscentrum van Almere. Hier zie je het ziekenhuis, de stadsschouwburg en de esplanade ervoor en de verschillende flats die aan de waterkant staan. Het park loopt over in een klein bosgebied, waar je heerlijk door de schaduw kan rennen. Vervolgens kom je uit op een klein strandje wat zomers lekker druk is.

<img src="http://www.wickeddutch.com/wp-content/uploads/2014/05/Weerwater-2-198x300.jpg" alt="Weerwater (2)" width="198" height="300" class="aligncenter size-medium wp-image-968" />

Na het strandje loop je langs het weerwater richting de A6. Je hebt hier de keuze uit een voetpad en een fietspad. Langs het pad staan verschillende lage flatgebouwen. In het voorjaar kun je hier ook regelmatig jonge zwanen, ganzen en eenden tegenkomen. Aan het einde van het pad sla je rechts af en loop je langs de A6, dit stuk loopt al langzaam op.

Het pad wat je bent ingeslagen begint met een lekkere brug waarmee je een toegangskanaal voor het weerwater oversteekt. Je daalt vervolgens af, dit kan lekker vlot (!), en blijf je rechtdoor rennen. Je loopt nu op de zuidoever van het weerwater. Na een groengebied loop je langs een camping en loop je recht af op het chinees restaurant Atlantis. Hier buig je af richting het water en sla je meteen weer links af om het water te blijven volgen. Vanaf dit punt heb je een prachtig zicht op de skyline van Almere. 

<img src="http://www.wickeddutch.com/wp-content/uploads/2014/05/Weerwater-1.jpg" alt="Weerwater (1)" width="1024" height="109" class="aligncenter size-full wp-image-966" />

Je rent hier langs het Atlantis strand. Ook hier is het weer groen en zomers lekker druk. Aan het einde van het strand zit het restaurant View Almere waar je lekker een drankje kan doen om bij te komen van het vele lopen. Na het restaurant loop je langs een gebied met hele bijzondere huizen. Dit wijkje heet De Fantasie. In 1982 mochten architecten hier helemaal wild gaan en konden ze woningen ontwerpen die aan geen bouwvoorschriften hoefden te voldoen. Dit heeft heel wat leuke woningen geresulteerd.

Van De Fantasie lopen we over het Fontanapad, hier slaan we rechtsaf de oeverpromenade op. Dit pad loopt langs de west kant van het weerwater. Dit pad loopt naar het stads centrum. Je kan hier over het fietspad lopen, maar ook over de promenade zelf, je moet dan wel een klein stukje klimmen om steeds een kanaal over te steken. Op het einde van het weerwater, bij wederom een klein strandje slaan we rechts af, de stad in.

De stad gaan we in door wederom een brug op te rennen. We lopen hiermee direct op de schouwburg van Almere af langs de karakteristieke gebouwen Silverline, The Wave en Side by Side. Bij de schouwburg kun je kiezen om met de trap naar beneden te gaan of om even om te lopen en dan langs de zijkant af te dalen naar de Esplenade. Dit is een terrein, aan het water, waar veel festiviteiten gehouden worden. Je loopt op het einde ook langs de Hospitaalgarage, waar je eventueel gemakkelijk kan parkeren. Vervolgens loop je langs het ziekenhuis om weer terug te komen in het Lumièrepark. 

<img src="http://www.wickeddutch.com/wp-content/uploads/2014/05/Weerwater-3.jpg" alt="Weerwater (3)" width="1024" height="683" class="aligncenter size-full wp-image-974" />

Langs de route is er op verschillende plaatsen voldoende parkeergelegenheid. Probeer de route eens uit en laat me weten wat je er van vind! Ik loop hem in ieder geval altijd met veel plezier.
