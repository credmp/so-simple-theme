---
layout: post
title: Freeletics Week 3
modified:
categories: blog
excerpt:
tags: [freeletics,fitness,running]
image:
  feature: fitness-header-1.jpg
date: 2016-05-27T11:38:01+02:00
---

![burpess](/images/2016/05/27/burpees.jpg)

Er zit weer een week op. Ik probeer het deze week in een soort dagboek achtige constructie. Wellicht volgende week zelfs met mijn dagelijkse instagram fotos, wie weet.

Mijn trainings week bestaat uit 3 dagen hardlopen, 3 dagen freeletics en 1 dag rust. Die rust is hard nodig, want man wat is het slopend! 

Alright, hier gaat ie:

# Dag 1 #

**Metis**  (Standard) - 9:24

Een set van 3 repetities van burpees, climbers en jumps. Duidelijk bedoeld om te focussen op de buikspieren. De burpees, vooral het gedeelte waarbij de spieren in mijn bovenlichaam nodig zijn om overeind te komen, vind ik nog lastig. Na ongeveer 10 begint de vorm in te leveren door uitputting. Maar achteraf denk je wel "*BAM! Dat heb ik even gedaan.*".

# Dag 2 #

**Rust** - en wel verdiend!

# Dag 3 #

**100' Zone 1** - 15,5 km (6:25 min/km)

Het was behoorlijk benauwd en dat merk je meteen als je gaat hardlopen. Je hartslag gaat wat sneller omhoog, ademhalen gaat net iets moeilijker. Al met al ben ik tevreden, het is een lekker tempo om in te lopen, al zou het volgens mijn ervaring 20 seconden sneller moeten kunnen per kilometer als het weer het toelaat.

# Dag 4 #

**Hyperion** (endurance) - 13:25

Veel focus op de beenspieren en een klein gedeelte de schouder spieren. Pikes, zoals ze zo mooi heten, zien er gemakkelijk uit, maar als je wat vermoeid bent is het behoorlijk doorbuffelen!

Mijn benen zijn mijn sterkste spieren tot nu toe, ik train ze immers al 3 jaar met het lopen. Desondanks had ik de dag erna wel behoorlijk spierpijn van de vele squats en high knees.

**100 Burpees** - 19:47

Ja, serieus! Voor mij echt een **WTF?!?!?** moment toen ik het op het programma zag. Het kostte me dan ook bijna 20 minuten om ze te volbrengen. Het regende lekker buiten, dat zorgde voor ten minste wat afkoeling.

Mijn tactiek werd al snel om ze in setjes van 5 te doen en bij elk setje even een momentje te nemen om op adem te komen.

Ik denk dat het echt een soort meet moment is om te zien hoe ver je in de krachttraining bent, want volgens de website van freeletics:

> Burpees are an extremely complex sequence of exercises that are detailed in their own right. Individual elements of exercises must be completed in a series of quick motions that smoothly merge into one another, thereby training the entire body. Large, major muscle groups such as the chest, back and thighs, as well as smaller, secondary muscles in the torso, shoulders and arms experience an intense workout.  Almost all areas of the body are therefore exercised, simultaneously and directly. It is an extremely strenuous task for the heart, lungs and brain to coordinate all areas of the body and to provide them with enough energy, which is precisely what makes Burpees so tough – but also so effective. But don’t panic: our bodies are highly adaptable! The lungs and the cardiovascular system rapidly adapt to the tough loads they are placed under, while the brain internalizes the motion sequence still further with each repetition.
Bron: [Freeletics knowledge](https://knowledge.freeletics.com/en/burpees-tough/)

Met andere worden; erg goed voor je maar extreem moeilijk!

# Dag 5 #

**30' Zone 2** - 6,5km (5:13 min/km)

Dit is me een positieve exercise! Mijn richttempo voor de halve marathon is tussen de 5 min/km en de 5:10 min/km. Je wil dat tempo het liefst in hartslag zone 3 lopen, dan heeft je lichaam genoeg capaciteit om de afvalstoffen af te voeren. Door zo dicht al bij mijn doeltempo te lopen in hartslag zone 2 heb ik er een goed gevoel bij de komende wedstrijd!

# Dag 6 #

2x **Metis** (Endurance) - 12:47

Op dag 1 van deze week had ik al een Metis Standard, maar nu dus de endurance versie. En niet 1 keer, maar 2 keer. Dat betekent dat er geen 3 setjes in zitten, maar 6 dus.

Het begint met een Sprawl (een soort halve Burpee) dan de mountain climbers (auw zeggen de buikspieren) en vervolgens High Knees. Van elk doe je in een enkele Metis al 45 (10,25,10), maar nu dus 90 in totaal.

Omdat de Sprawl gemakkelijker is dan een Burpee ging het dus ook wat sneller en net onder de 13 minuten kon ik aftikken.

# Dag 7 #

**Training met het werk**

Ik dacht dat we het wat rustiger aan gingen doen met de Almere City Run in het vooruitzicht, maar nee... de trainer had precies het tegenovergestelde in gedachte. Veel krachttraining en snelheids elementen.

Na een 1 1/2 uur werken zat ik er behoorlijk doorheen, net als mijn collega's. Door mijn vele trainingen door de week heen heb ik gelukkig geen spierpijn (tot nu toe!), maar ik weet nu wel dat ik best een lange tijd een tempo in de 4 minuten (/km) kan vasthouden.



